### v2.0.0

#### Birikim tamamen yenilendi!

İlk versiyonumuzun gördüğü ilgi ve gelen geri bildirimlerin değerlendirmesi sonucu Birikim'i sizler için tamamen yeniledik.
Daha anlaşılır, daha kullanışlı bir uygulama sunabilmek için uzun bir süredir çalışıyoruz ve yeni versiyonumuz hizmetinizde.

##### - Bölümler

Birikim şimdilik üç temel bölümden oluşuyor.

* **Ajanda:** Ajanda bölümünde genel olarak finansal işlemlerinizi takip edebilirsiniz. Bu bölüm Gelirler, Giderler, Faturalar ve Araçlar olmak üzere dört kısımdan oluşuyor. 
* **Kasa:** Döviz ve Altın birikimlerinizi saklayabileceğiniz, ne kadar kazanç elde ettiğinizi takip edebilirsiniz.
* **Alışveriş:** İhtiyacınız olan ürünleri unutmamak için alışveriş listeleri oluşturarak takip edebilirsiniz.

Gelecek sürümlerde yeni bölümler ve özellikler ekleyerek Birikim'i daha zengin bir hale getireceğiz.

##### - Güvenlik

Kullanıcılarımızdan aldığımız geri bildirimler neticesinde, ilk versiyonda bulunan iki koddan oluşan güvenlik sistemimizi güncelledik. Artık ikinci bir şifreye ihtiyaç duymadan finansal bilgilerinizin güvenliğinden emin olabilirsiniz. 

Kayıt aşamasında girdiğiniz kişisel bilgileriniz ile finansal bilgilerinizi bir birinden bağımsız ve aralarında doğrudan bir ilişki olmayan iki farklı veri tabanında saklıyoruz. Böylece finansal bilgilerin hangi hesaba ait olduğu belli olmuyor ve sadece siz kendi bilgilerinizi biliyorsunuz.

Verilerinizin güvenliği için dünyada çok az uygulamada olan güvenlik sistemleri kullanıyoruz. 

##### - Abonelik

Birikim artık ücretli bir uygulama. Yaklaşık 5 yıllık bir çalışmanın ürünü olan ve artık profesyonel bir uygulama olan Birikim sizlerin abone olması ile finanse ediliyor. Bilgilerinizi satmıyoruz, rahatsız edici reklamlar göstermiyoruz. Mevcut durumda farklı bir gelir modelimiz olmadığı için artık abonelik sistemine geçiyoruz. Fiyatları da herkesin ulaşabilmesi için en düşük seviyede tutuyoruz. Farklı gelir modelleri geliştirmeyi değerlendiriyoruz. İleride tamamen ücretsiz bir uygulama olmasını bizler de çok istiyoruz. Bizi desteklediğiniz için teşekkür ederiz.

<!-- convert new line to \n :) -->